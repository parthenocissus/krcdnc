title: 
    name: Oko Sahare
id: eye-of-sahara
date: 2013
featured: 2
ranks:
    visual: 4
    digital: 0
    textual: 2
category: 
    - id: cartography
      name: Eksperimentalna kartografija
    - id: geography
      name: Eksperimentalna geografija
role:
    - id: cartographer
      name: Kartograf
    - id: director
      name: Snimatelj koautor  
medium:
    - id: map
      name: Mape
    - id: video
      name: Video
team:
    - link: 'https://www.amazon.com/Lazar-Pascanovic/e/B0933FH8RS/'
      name: Lazar Pašćanović
    - link: 'http://inesaadamonyte.com/'
      name: Inesa Adamonyte
presentation_title: Prezentacije
presentations:
    - year: 2013
      events:
        - name: <span class='italic-style'>Predstavljanje Oka sahare</span>, Putnička kuća, Klub putnika, Granada, Španija
    - year: 2017
      events:
        - name: <span class='italic-style'>Psihogeografija i ergodički putopis</span>, Departman za digitalne umetnosti, Fakultet za medije i komunikacije, Beograd, Srbija
    - year: 2018
      events:
        - name: <span class='italic-style'>Autorsko predavanje o putopisnoj umetnosti</span>, Naučni klub, Centar za promociju nauke, Beograd, Srbija    
img_to_show: 5
img_data:
    - size: "1200x795"
      caption: "Na putu. Mauritanija, sa Lazarom Pašćanovićem i meštanima. Foto: Inesa Adamonyte."
    - size: "1000x680"
      caption: "Satelitske mape Oka Sahare"
    - size: "1200x800"
      caption: "Na putu. Foto: Inesa Adamonyte."
    - size: "1200x800"
      caption: "Na putu. Foto: Inesa Adamonyte."
    - size: "1200x800"
      caption: "Na putu. Foto: Inesa Adamonyte."
    - size: "1200x800"
      caption: "Na putu. Foto: Inesa Adamonyte."
    - size: "1200x800"
      caption: "Na putu. Foto: Inesa Adamonyte."
    - size: "1200x800"
      caption: "Na putu. Foto: Inesa Adamonyte."
    - size: "900x600"
      caption: "Na putu. Foto: Uroš Krčadinac."
lead: "Niskobudžetna ekspedicija na koju smo pošli <a href='https://www.amazon.com/Lazar-Pascanovic/e/B0933FH8RS/' target='_blank'>Lazar Pašćanović</a>, <a href='http://inesaadamonyte.com/' target='_blank'>Inesa Adamonyte</a> i ja. Projekat <a href='/rad/projekti/category/geography'>eksperimentalne geografije</a>, putovanje kopnom od juga Španije do <a href='https://en.wikipedia.org/wiki/Richat_Structure' target='_blank'>Oka Sahare</a> u Mauritaniji, divovskog kratera <a href='https://www.google.rs/maps/search/Eye+of+the+Sahara,+Ouadane,+Adrar,+Mauritania/@21.1165301,-11.5521239,93589m/data=!3m1!1e3?hl=en' target='_blanl'>duboko u pustinji</a>. Projekt su pratili foto i video eseji, mape i predavanja."

Projekat smo osmislili 2013, tri godine nakon prvog putovanja u Afriku o kojem govori naša knjiga <a href='/rad/projekti/bantustan-book'><span class='italic-style'>Bantustan: atlas jednog putovanja</span></a>. Ovog puta putovali smo u Zapadnu Afriku. Ideja je došla slučajno: provodeći sate na Google mapama, Lazar Pašćanović i ja otkrili smo <a href='https://www.google.rs/maps/search/Eye+of+the+Sahara,+Ouadane,+Adrar,+Mauritania/@21.1165301,-11.5521239,93589m/data=!3m1!1e3?hl=en' target='_blank'>strukturu Rišat</a>, danteovski krater u zaleđu Sahare, veći od Beograda, čiji se obodi šire u pravilnim koncentričnim krugovima. Zapitali smo se, može li se tamo otići sa skromnim balkanskim budžetom?

Spoj umetničkog doživljaja i geografskog istraživanja Zemlje – tako su umetnik <a href='https://brooklynrail.org/2009/03/express/experimental-geography-from-cultural-production-to-the-production-of-space' target='_blank'>T. Paglen</a> i kustos i pisac <a href='https://www.natothompson.com/' target='_blank'>N. Thompson</a> definisali eksperimentalnu geografiju. To se nadovezuje na stare <a href='https://anarhisticka-biblioteka.net/library/situacionisticka-internacionala-definicije' target='_blank'>psihogeografske i situacionističke</a> prakse G. Debora i drugih, donekle i na <a href='http://www.geopoetics.org.uk/what-is-geopoetics/kenneth-white/' target='_blank'>geopoetiku</a> K. Whitea. U kontekstu <a href='http://www.klubputnika.org/o-klub-putnika' target='_blank'>Kluba putnika</a>, to je putovanje kao istraživački, antituristički, stvaralački, subverzivni i prijateljski čin. 

Putovanje u Oko Sahare započelo je u <a href='http://www.klubputnika.org/putnicka-kuca/granada/3678-putnicka-kuca-granada' target='_blank'>Putničkoj kući u Granadi, Španija</a>. Bilo je to godinu dana nakon Putničke kuće u Istanbulu, gde smo organizovali radionicu <a href='/rad/projekti/blind-cartographers-workshop'><span class='italic-style'>Slepi kartografi</span></a>. Putnička kuća je program rezidencije Kluba putnika, neka vrsta otvorene i besplatne kolonije za kulturu samostalnih i nekomodifikovanih putovanja.

Putovali smo <a href='https://www.amazon.com/Lazar-Pascanovic/e/B0933FH8RS/' target='_blank'>Lazar Pašćanović</a>, <a href='http://inesaadamonyte.com/' target='_blank'>Inesa Adamonyte</a> i ja. Skoro mesec dana. Od Granade, preko Gibraltarskog moreuza do Maroka, autostopom kroz Fes, Meknes, Rabat i Marakeš, autobusom kroz Zapadnu Saharu, Lajun i Dahlu do Mauritanije, <a href='https://www.aljazeera.com/indepth/inpictures/2016/03/iron-trains-mauritania-160308070717874.html' target='_blank'>vozom</a> od Nuadibua do Čuma, terenskim vozilom od Atara, preko Uadana, sve do Oka Sahare. Zatim nazad: Atar, Nuakšot, Roso, Dakar u Senegalu, avionom nazad u Evropu.

Naučnici nisu sigurni kako je nastalo Oko Sahare. Zadivljujućih geoloških odlika, ova obrnuta kupola u svom središtu sadrži divovsku <span class='italic-style'>breču</span>, pesak i stene nastale od komadića bezbroj različitih stena. Oko Sahare je velika topionica Zemljine tvari, vrtlog u koji uviremo. Poput epohe u kojoj živimo. Poput globalizacije, poput globalnih migracija, poput klimatskih promena. Priča o Oku priča je o ljudima koje smo usput sreli i svima onima koje nismo – krećući se u suprotnom pravcu od onog <span class='italic-style'>očajničkog</span>, krećući se od centra ka periferiji <a href='https://en.wikipedia.org/wiki/World-systems_theory' target='_blank'>svetskog sistema</a>. To je priča o <span class='italic-style'>jednom kotlu</span> u kojem se zajedno topimo. Rečima <a href='https://link.springer.com/article/10.1057/cpt.2011.2' target='_blank'>A. Badioua</a>: <span class='italic-style'>postoji samo jedan svet</span>.
 
 Na osnovu video materijala koje smo Lazar i ja snimili, nastao je video <a href='https://www.youtube.com/watch?v=oTd-NrhFe1o' target='_blank'><span class='italic-style'>Zuruni</span></a>. Zajedno sa <a href='https://smi-smi.com/' target='_blank'>Smirnom Kulenović</a>, umetnicom iz Sarajeva, napravili smo video rad <a href='https://www.youtube.com/watch?v=0w4IaBZ4mQc' target='_blank'><span class='italic-style'>Čovek sa velikim brkovima</span></a>, dok je Lazar sastavio video esej <span class='italic-style'>No Life</span> (<span class='italic-style'>Nije život</span>), o jednom od naših sagovornika, saharskom migrantu koji živi na groblju kineskih brodova, u zalivu između Atlanskog okeana i grada Nuadibu. Možete ga pogledati u nastavku teksta.          

Tu su i Inesini foto eseji i kolekcija rukom crtanih mapa, koje su nam skicirali sagovornici iz Španije, Maroka, Zapadne Sahare, Mauritanije i Senegala. Pitao sam ih da nam nacrtaju mapu svoje domovine, geografiju koju osećaju svojom.

Foto i video eseje, priče, mape i crteže predstavio sam tokom autorskog predavanja o putopisnoj umetnosti u beogradskom Centru za promociju nauke. Delove ovog i <a href='/rad/projekti/bantustan-book'>bantustanskog</a> projekta ugradio sam u zvanični silabus predmeta <span class='italic-style'>Interaktivni narativ i ergodička književnost</span>, koji sam <a href='/rad/edukacija#academic'>osmislio</a> za Departman za digitalne umetnosti Fakulteta za medije i komunikacije u Beogradu. <mark>&#9632;</mark>

<iframe src="https://www.youtube.com/embed/G-12u_hOwwg?rel=0&amp;fs=0&amp;controls=0" frameborder="0" allow="accelerometer; autoplay; picture-in-picture" allowfullscreen></iframe>