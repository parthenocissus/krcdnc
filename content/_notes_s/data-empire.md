title: 
    name: "Data Vizantija"
    html: "Data Vizantija"
    short: Data Vizantija
id: data-empire
featured: 2
date: "10/09/2020"
main_img_data:
    file_name: "dataart-human-glitch-main.jpg"
    size: "1890x1260"
    caption: "Digitalna molitva, izložba Art + Science Lab, Magacin MKM, Beograd, 2020. Foto: CPN / Ivan Zupanc."
lead: "Autorski tekst o novomedijskom projektu Kristine Tice, <a href='https://ticakristina.com/Digital-Prayer' target='_blank'><em>Digitalna molitva</em></a>, za koji sam bio akademski mentor na master programu u oblasti <a href='https://fmk.singidunum.ac.rs/departmani/digitalne-umetnosti/' target='_blank'>digitalnih umetnosti</a>. Tekst je napisan povodom nagrade koju je <em>Digitalna molitva</em> dobila na konkursu <a href='http://elementarium.cpn.rs/u-centru/peto-izdanje-art-science-programa/?script=lat' target='_blank'>Centra za promociju nauke</a> za najbolji umetnički projekat koji se tiče veštačke inteligencije."
lead_short: "Autorski tekst o projektu Digitalna molitva"
content:
    - type: "txt"
      html: "<p>Na bezmalo svakom kiosku u Srbiji možete da kupite novine uz koje ćete dobiti poklon – mini-ikonu, džepnu sličicu pravoslavnog sveca štampanu na jeftinom papiru, u slaboj rezoluciji. Umesto vizuelizacije transcedentnog bića, funkcija ovih sličica (koje su često <em>osveštane</em>, dakle štampaju se u saradnji sa crkvenim institucijama) svodi se na banalnost nacionalnog prepoznavanja<sup id='s1'>1</sup>, na proizvodnju simboličke identifikacije. Posle modernosti, kažu, nema tradicionalnosti; moguća je tek konzervativnost. Religija je svedena na nivo zastave, grba i navijačkog šala. Dokle god se identifikuje sa simbolima religijske zajednice, od današnjeg pravoslavca se u izvesnom smislu ni ne očekuje da veruje u Boga.</p> 
    <p>Nije čudo: savremene neoliberalne politike kulturnih identiteta pretvaraju religijsku ikonografiju u sredstvo društvene klasifikacije, u politički <em>pattern recognition</em>. Identitet je roba koja vas kao potrošača smešta u matricu gde već postoji mesto predviđeno za vašu ciljnu grupu. Malo je tu prostora za slobodnu i stvaralačku teozofiju, kojom su se bavili umetnici poput Kandinskog<sup id='s2'>2</sup> i Tarkovskog<sup id='s3'>3</sup>.</p> 
    <p>Kakve to veze ima sa veštačkom inteligencijom (<em>artificial intelligence</em>, AI)? Ako su se u vreme Valtera Benjamina (Walter Benjamin) slike reprodukovale mehanički<sup id='s4'>4</sup>, danas se proizvode algoritamski. Sam proces nastanka slike je automatizovan: generišući brojeve u adekvatnim statističkim raspodelama, računarski programi generišu nove logotipe, fotorealistična a nepostojeća ljudska lica, evrovizijske pesme, oblike stolica, planove zgrada, prozu i poeziju<sup id='s5'>5</sup>. Mašina više ne reprodukuje puke kopije, nego sam proces kreacije. Nema originala: automatski se proizvodi sama <em>proizvodnja</em> slike.</p> 
    <p>Ako poriv da automatski generišemo <em>sve</em>, od plakata do poezije, dovedemo do paroksizma, zapitaćemo se mogu li se generisati i one slike koje su u samoj srži svoje filozofije najdublje vezane za ideju originala, slike čiju originalnost hrišćanska teologija smatra <em>svetom</em>, naime – religijske ikone.</p>"
    - type: "img"
      grid_rules: "grid-template-columns: 1fr 1fr;
      margin-bottom: 10px !important;"
      img_data:
        - file_name: "mag01.jpg"
          size: "1200x800"
          caption: "Marija Šumarac (kompozitorka) i Kristina Tica (umetnica). Art + Science Lab, Magacin MKM, Beograd, 2020. Foto: CPN / Ivan Zupanc."
        - file_name: "mag02.jpg"
          size: "1200x800"
          caption: "Kristina Tica (umetnica) i Marija Šumarac (kompozitorka). Art + Science Lab, Magacin MKM, Beograd, 2020. Foto: CPN / Ivan Zupanc."
    - type: "img"
      grid_rules: "grid-template-columns: 2fr 3fr;
      margin-top: 0 !important;"
      img_data:
        - file_name: "dp06.jpg"
          size: "800x800"
          caption: "Evolucija generativne slike koju generiše softver projekta Digitalna molitva."
        - file_name: "dp04.jpg"
          size: "1200x800"
          caption: "Primer generativne slike koju generiše softver projekta Digitalna molitva."
    - type: "txt"
      html: "<p>To je suština projekta <em>Digitalna molitva (Digital Prayer)</em><sup id='s6'>6</sup>, koji se bavi automatskim generisanjem slika koje podsećaju na pravoslavne ikone. <em>Digitalna molitva</em> je master projekat Kristine Tice na Departmanu za digitalne umetnosti Fakulteta za medije i komunikacije<sup id='s7'>7</sup>, za koji sam bio mentor i supervizor. Projekat smo razvijali timski: Miloš Trifunović bio je glavni programer, Marija Šumarac kompozitorka, Žak Laroš (Jacques Laroche) tehnička podrška. Posebnu zahvalnost dugujemo kustoskinji Maji Ćirić i naučniku Milošu Milovanoviću. Digitalna molitva pobedila je na nacionalnom konkursu Centra za promociju nauke<sup id='s8'>8</sup> i izabrana je da predstavlja Srbiju u okviru projekta <em>European ARTifical Intelligence Lab</em> na čijem je čelu znamenita Ars Electronica<sup id='s9'>9</sup>. Projekat je do sada predstavljen u galeriji Remont, na festivalu S.U.T.R.A. i na manifestaciji <em>Art + Science Lab</em> u Beogradu.</p> 
    <p>Stojeći ispred Kristininog tehnoikonostasa, sačinjenog od serverskih nosača (<em>server rack</em>) i ekrana različite veličine, na kojima se prikazuje proces automatskog generisanja slika svetaca, grimiznih i zelenkastih figura izobličenih čela i zamagljenih odora, osetio sam strahopoštovanje. Pojedini kritičari i saradnici na izložbama rad su interpretirali u tom ključu: kao strahopoštovanje prema veštačkoj inteligenciji. Bilo je i interpretacija koje su pozivale na digitalno oživotvorenje srpske tradicije. Neki su tražili vezu sa sakralnom geometrijom. Neki su rad shvatili kao poziv da se pronađe nova religioznost u posthumanoj epohi, koju bi zajedno i ravnopravno trebalo da grade ljudi, roboti, životinje, biljke, minerali, mašine i mikroorganizmi. U svojim površnijim oblicima, digitalna umetnost cilja na pseudomagijski efekat mađionarskog trika; tada je divljenje i strahopoštovanje koje izaziva slično onome što je Doroti osetila našavši se ispred Čarobnjaka iz Oza<sup id='s10'>10</sup>.</p>
    <p>Kandidujem jednostavniju interpretaciju: <em>Digitalna molitva</em> pre svega je vizuelizacija nevidljive moći koja se krije iza obećanja veštačke inteligencije, a koju Silicijumska dolina propoveda retorikom koja podseća na retoriku apostola. <em>Digitalna molitva</em> nije priča o srpskoj pravoslavnoj tradiciji niti o posthumanističkoj duhovnosti. Vizuelni jezik ikone naprosto je retoričko sredstvo kojim se kritikuje AI ideologija.</p>"
    - type: "img"
      grid_rules: "grid-template-columns: 1fr 1fr;"
      img_data:
        - file_name: "dp01.jpg"
          size: "1890x1260"
          caption: "Digitalna molitva, izložba Art + Science Lab, Magacin MKM, Beograd, 2020. Foto: CPN / Ivan Zupanc."
        - file_name: "dp02.jpg"
          size: "1890x1260"
          caption: "Digitalna molitva, izložba Art + Science Lab, Magacin MKM, Beograd, 2020. Foto: CPN / Ivan Zupanc."
    - type: "txt"
      html: "<p>No, pre nego što otvorimo pitanje tehnologije i moći, hajde da vidimo kako <em>Digitalna molitva</em> radi. Hajde da uradimo ono što se od vernika ne očekuje, što se na izvestan način doživljava politički nekorektnim: da zađemo iza ikonostasa i pogledamo od čega se sastoji oltar.</p>
    <p>Skriven blještavilom ekrana, naime, stoji običan kompjuter sa kojeg se pokreće program zasnovan na tzv. suprotstavljenim generativnim mrežama (<em>generative adversarial network</em>, GAN)<sup id='s11'>11</sup>. Program je treniran nad kolekcijom od nekoliko hiljada skeniranih ikona, koju je Kristina sastavila u sklopu svog master rada.</p>
    <p>Šta znači to da je program <em>treniran?</em><sup id='s12'>12</sup> Objasniću to laički: program je učitao svaku pojedinačnu sliku kao matricu brojeva (matricu crvenih, zelenih i plavih u RGB sistemu) i izračunao geometrijske obrasce koji se ponavljaju na ovim slikama. Posredi je numerički, statistički proces. Linearna algebra. Niti program slike vidi, niti ič razume. Samo računa brojeve i optimizuje funkcije: proces treniranja u stvari je proces optimizacije funkcija. To je sve: funkcije generišu brojeve, brojevi se prikazuju kao slike. Ljudi ove slike čitaju kao nova raspeća i nove bogorodice, ali to je već kreativnost <em>ljudske</em> interpretacije. Za računar, slike su samo brojevi: hladni ritam nula i jedinica.</p>
    <p>S obzirom na ikonografski kanon i grafičke motive koji se ponavljaju, programu nije teško da izračuna obrasce. U teorijskom delu master rada Kristina je zašla u detalje odnosa računarskog koda i ikonografskog kanona (o tome ćemo više u drugim esejima), no bezmalo isti algoritamski proces koji sam opisao, zasnovan na GAN mrežama, radi za <em>bilo kakve</em> slike: fotografije mačaka, propagandne plakate, dečije crteže ili reprodukcije flamanskih majstora. Samo zbog svog koncepta – problema mistifikacije, originalnosti, kanona i algoritma – Kristina je odlučila da program pothrani upravo ikonama. Dvodimenzionalne matrice piksela ne mare za misticizam feudalne Vizantije.</p>
    <p>To je ključna reč: misticizam. U hrišćanstvu, naime, pojavljuje se pojam <em>nerukotvorenih</em> ikona<sup id='s13'>13</sup>, čije likove određene religijske tradicije ne smatraju delom isključivo ljudskih ruku nego i božije inteligencije. Proces kreiranja slike u izvesnom smislu interpretira se kao vanljudski, <em>autonomni</em> proces. To neobično podseća na retoriku propovednika silicijumske doline, neoliberalnih AI apostola – recimo preduzetnika Ilona Maska (Elon Musk) – koji nam obećavaju autonomna robotska bića i spajanje sa mašinama. Uopšte, rečnik kojim se govori o AI neretko vrvi od antropomorfnih i transcedentnih termina: pametne (<em>smart</em>) aplikacije, evangelisti, duboki neuroni, autonomna inteligencija,  singularitet, superinteligencija u oblaku (<em>cloud</em>).</p>
    <p>U stvarnosti, pak, AI programi ne nalaze se u rajskim oblacima nego na nekim konkretnim računarima, serverima koji zapremaju čitave zgrade i troše neprijatne količine energije<sup id='s14'>14</sup>. Ovi programi treniraju se nad podacima koje svi mi ostavljamo na Internetu: našim lajkovima, klikovima, četovima, fotografijama. Kada, na primer, gledamo neki video na Youtubeu, time obezbeđujemo podatke za treniranje algoritama u vlasništvu Youtubea. Kako je rekao Džonatan Beler (Jonatahan Beller) – <em>gledanje je rad (to look is to labour)</em><sup id='s15'>15</sup>.</p>
    <p>Vizantijski carevi na sličan su način koristili religiju: da svoju moć predstave kao volju autonomnog bića, čija je kompleksnost izvan ljudskog poimanja. Tako su podanike čuvali od razmišljanja o proizvodnim odnosima i materijalnim uslovima života, o njivama i trgovačkim rutama. Tobož vanljudske i autonomne inteligencije uvek zavise od fizičkih resursa i ljudskog rada. Dok AI apostoli obećavaju veštačku svest, afrički rudari vade minerale potrebne za proizvodnju njihovih čipova a svi mi kreiramo podatke na kojima se treniraju njihovi algoritmi. <em>Anatomija veštačke inteligencije</em><sup id='s16'>16</sup>, infografika Vladana Jolera i Kejt Kroford (Kate Crawford), ilustruje ovaj proces tako što mapira materijalnu proizvodnju jednog AI sistema. U pitanju je kartografija, kako kažu, <em>fraktalnih lanaca proizvodnje i eksploatacije</em>.</p>"
    - type: "img"
      grid_rules: "grid-template-columns: 3000fr 753fr;"
      img_data:
        - file_name: "anatomy01.jpg"
          size: "3000x2039"
          caption: "<a href='https://anatomyof.ai/' target='_blank'>Anatomy of an AI System</a>, Vladan Joler & Kate Crawford, 2019"
        - file_name: "anatomy02.jpg"
          size: "753x2039"
          caption: "<a href='https://anatomyof.ai/' target='_blank'>Anatomy of an AI System</a> (detalj), Vladan Joler & Kate Crawford, 2019"
    - type: "txt"
      html: "<p>AI, dakle, nije samo tehnologija, nego pre svega <em>ideologija</em><sup id='s17'>17</sup>. U središtu ove ideologije stoji verovanje da su društveni i filozofski problemi u biti <em>tehnološki</em> problemi i da malobrojna tehnološka i menadžerska elita može da ih reši automatizacijom upravljačkih sistema<sup id='s18'>18</sup>. Kako god da zovemo ovo verovanje – solucionizam ili kompjutacijsko mišljenje<sup id='s19'>19</sup> – ono svoje teorijske temelje traži među ekstremnijim granama funkcionalističke škole filozofije svesti. Ovakva misao u svojim najvulgarnijim oblicima sklona je da čovekova mentalna stanja poistoveti sa prekidačem na termostatu.</p>
      <p>Ali, na stranu sad filozofski problemi: mene ovde zanima društvena funkcija AI ideologije. Obogotvorenje simboličke mašine prosto je u interesu globalnog tehnokapitala. Ako je računarska tehnologija novo božanstvo, tehnoelita postaje novi Vizantijski car. Vladari ne mogu bez bogova, jer moć vladara zavisi od naše vere i našeg strahopoštovanja. To je suština svake ideologije: pravdanje moći.</p>
      <p>Šta je Bog bio za feudalizam, to je AI za globalni tehnokapitalizam: vrhunska mistifikacija moći.</p>"
    - type: "img"
      grid_rules: "grid-template-columns: 1fr 1fr;"
      img_data:
        - file_name: "magacin01.jpg"
          size: "1500x1000"
          caption: "Predavanje Kristine Tice i mene u galeriji Magacina MKM, u okviru manifestacije Art + Science Lab beogradskog Centra za promociju nauke, 2020. Foto: CPN / Ivan Zupanc."
        - file_name: "magacin02.jpg"
          size: "1500x1000"
          caption: "Predavanje Kristine Tice i mene u galeriji Magacina MKM, u okviru manifestacije Art + Science Lab beogradskog Centra za promociju nauke, 2020. Foto: CPN / Ivan Zupanc."
    - type: "txt"
      html: "<p>AI ideologija nužno je konzervativna. AI ne mašta nove svetove nego optimizuje postojeće, jer se – kao što sam maločas objasnio na primeru GAN mreža – trenira nad <em>postojećim</em> stanjem, nad postojećim slikama, tekstovima, klikovima i zapisima, to je jedino što AI poznaje i što uopšte <em>može</em> da poznaje. AI zavisi od statističkih značajnosti, od obrazaca koji se dovoljno puta ponavljaju, koje <em>ljudi</em> dovoljno puta ponavljaju, čime nužno postaje tehnologija opštih mesta i već postojećih klišeja. Drugim rečima, alat za optimizaciju <em>statusa quo</em>.</p>
    <p>U eri digitalne kolonizacije svakodnevnog života<sup id='s20'>20</sup>, verujem da je kritička digitalna umetnost značajna, jer nam – za razliku od AI ideologije – otvara čula, misli i osećanja za radikalno drugačije. Digitalna umetnost počinje u trenutku kada se zapitamo da li je moguće da digitalnu tehnologiju koristimo onako kako ona nije predviđena da se koristi.</p>
    <p>Utoliko <em>Digitalnu molitvu</em> čitam kao plemenitu provokaciju i poetični hak (<em>hack</em>) koji izaziva dobra pitanja. Ovo su samo neka: kako AI doprinosi proizvodnji identitetske konfekcije, fraktalnom umnožavanju identiteta, koji se kupuju kao roba, kao jeftini džepni sveci?<sup id='s21'>21</sup> Kako funkcioniše propaganda sada kada su glavni urednici u stvari AI algoritmi? Možemo li da ove algoritme zamislimo kao javne, društvene, otvorene, demokratske? Kako da u procesu informatičkog razvoja, koji deluje kao da nužno vodi globalnoj centralizaciji i kontroli, zahtevamo svoj glas i svoj udeo?</p>
    <p>Želeo bih da se strahopoštovanje koje osetimo kada stanemo ispred Kristininog ikonostasa ne zadrži na pijetetu – ni prema verskoj i nacionalnoj tradiciji, ni prema tehnološkim inovacijama. Neka to bude prvi korak ka uzbuđenju i radikalnoj radoznalosti. Nek nas trgne, zaintrigira da se zapitamo šta se nalazi <em>iza</em>. Gde je oltar? Čiji je? Kako se njime rukuje? U jednom trenutku, shvativši igru mistifikacije, nasmejaćemo se sopstvenom strahopoštovanju.</p>
    <p>Taj smeh biće katarzičan. Car je go a Čarobnjak iz Oza nije magično biće nego starčić iza zavese. <mark>&#9632;</mark></p>"
sidenotes:
    - id: 1
      html: "Apropo postsekularnosti i svođenja vere na kulturni identitet, preporučujem <a href='https://pescanik.net/boris-buden-intervju-7/' target='_blank'>intervju sa filozofom Borisom Budenom</a>, Prometej.ba, 2017"
    - id: 2
      html: "<a href='https://www.csus.edu/indiv/o/obriene/art206/onspiritualinart00kand.pdf' target='_blank'><em>O spiritualnom u umetnosti</em></a>, Vasilij Kandinski, 1912"
    - id: 3
      html: "<a href='http://www.klubputnika.org/forum/topic/7419-vajanje-u-vremenu-sculpting-in-time-andrej-tarkovski/' target='_blank'><em>Vajanje u vremenu</em></a>, Andrej Tarkovski, 1985"
    - id: 4
      html: "<a href='https://web.mit.edu/allanmc/www/benjamin.pdf' target='_blank'><em>Umetničko delo u doba mehaničke reprodukcije</em></a>, Valter Benjamin, 1935"
    - id: 5
      html: "Primeri generativnih projekata: <a href='https://www.fastcompany.com/90334218/this-is-the-first-commercial-product-made-using-generative-design' target='_blank'>generativni dizajn stolice</a>, <a href='/rad/projekti/kp-identity/' target='_blank'>vizuelni identitet Kluba putnika</a>, <a href='https://www.theverge.com/2020/5/14/21258493/ai-eurovision-song-contest-australia-winning-entry-uncanny-valley' target='_blank'>takmičenje za AI pesmu Evrovizije</a>, <a href='https://www.thispersondoesnotexist.com/' target='_blank'>projekat <em>This Person Does Not Exist</em></a>, <a href='/rad/projekti/vinaware/' target='_blank'>AI proza à la Crnjanski</a>." 
    - id: 6
      html: "<a href='https://ticakristina.com/Digital-Prayer' target='_blank'><em>Digital Prayer</em></a>, Kristina Tica, 2020"
    - id: 7
      html: "<a href='https://fmk.singidunum.ac.rs/departmani/digitalne-umetnosti/' target='_blank'>Departman za digitalne umetnosti</a>, Fakultet za medije i komunikacije, Beograd"
    - id: 8
      html: "<a href='http://elementarium.cpn.rs/u-centru/peto-izdanje-art-science-programa/?script=lat' target='_blank'>O programu manifestacije <em>Art + Science Lab</em></a>, Centar za promociju nauke, 2020"
    - id: 9
      html: "<a href='https://ars.electronica.art/keplersgardens/kristina-tica/' target='_blank'><em>Artist Talk</em></a>, Kristina Tica, Ars Electronica, 2020"
    - id: 10
      html: '<iframe src="https://www.youtube.com/embed/-RQxD4Ff7dY?rel=0&amp;fs=0&amp;controls=0" frameborder="0" allow="accelerometer; autoplay; picture-in-picture" allowfullscreen></iframe>'
    - id: 11
      html: "<a href='https://papers.nips.cc/paper/5423-generative-adversarial-nets.pdf' target='_blank'><em>Generative Adversarial Nets</em></a>, Ian J. Goodfellow et al., NIPS, 2014, pp. 2672–2680</a>"
    - id: 12
      html: "Kao vizuelni uvod u tehnologiju veštačkih neuralnih mreža preporučujem seriju <a href='https://www.youtube.com/watch?v=aircAruvnKk&list=PLZHQObOWTQDNU6R1_67000Dx_ZCJB-3pi&ab_channel=3Blue1Brown' target='_blank'><em>Deep Learning</em></a>, 3Blue1Brown, 2017"
    - id: 13
      html: "Više informacija o <a href='https://en.wikipedia.org/wiki/Acheiropoieta' target='_blank'>nerukotvorenim likovima</a>."
    - id: 14
      html: "<a href='https://open.spotify.com/episode/1UniwzfbUs3wfXqHpxHtUY?si=P6DxWsKSRtO17PG7KdkoTw' target='_blank'><em>Data Space: the Architecture and Impact of Data Centres</em></a>, Failed Architecture, 2018"
    - id: 15
      html: "<a href='https://library.memoryoftheworld.org/#/book/1686844f-04a6-46a9-9016-50a356172e55' target='_blank'><em>The Cinematic Mode of Production</em></a>, Jonathan Beller, 2006"
    - id: 16
      html: "<a href='https://anatomyof.ai' target='_blank'><em>Anatomy of an AI System</em></a>, Vladan Joler & Kate Crawford, 2019"
    - id: 17
      html: "<a href='https://anatomyof.ai' target='_blank'><em>AI is an Ideology, Not a Technology</em></a>, Jaron Lanier & Glen Weyl, Wired, 2020"
    - id: 18
      html: "Utoliko je neoliberalni tehnokapitalizam blizak centralizovanom sovjetskom socijalizmu: i jedan i drugi počivaju na poverenju u malobrojnu tehnokratsku elitu."
    - id: 19
      html: "<a href='https://library.memoryoftheworld.org/#/book/ee3772cc-8c87-4974-8653-354a333b2ad0' target='_blank'><em>New Dark Age</em></a>, James Bridle, Verso, 2018"
    - id: 20
      html: "<a href='https://library.memoryoftheworld.org/#/book/ecd099ce-c1a7-4d3e-9c18-9c02775cb8ca' target='_blank'><em>Radical Technologies: The Design of Everyday Life</em></a>, Adam Greenfield, Verso, 2017"
    - id: 21
      html: "Ako program može da napravi beskonačno različitih slika koje podsećaju na ikone i ako sve moraju biti osveštane (jer ih to legitimiše kao originale), da li to znači da bi trebalo platiti sveštenika da besomučno osveštava svaki pojedinačni izlaz iz programa? Ili se i proces <em>osveštavanja</em> može automatizovati?"