title: 
    name: "Bantustan na engleskom: globalno izdanje!"
    html: "Bantustan na engleskom: globalno izdanje!"
    short: Bantustan na engleskom!
id: bantustan-english
featured: 2
date: "01/05/2021"
main_img_data:
    file_name: "bantustan-english-main.jpg"
    size: "1800x1269"
    caption: "Rukom nacrtana interaktivna mapa zambijskog poglavlja u <em><a href='https://www.amazon.com/Bantustn-African-Journey-Lazar-Pascanovic/dp/B093B4M61M/' target='_blank'>Bantustanu</a></em>. Mapa omogućava čitaocu da se kreće kroz različite priče unutar poglavlja. Svako poglavlje ima svoju mapu, svoj interfejs za čitanje. Uroš Krčadinac, 2021."
lead: "Nakon nekoliko godina rada, <em>Bantustan: Atlas afričkog putovanja</em>, infografički putopisni roman Lazara Pašćanovića, Marko Đedovića i mene, napokon je dostupan na engleskom jeziku. <a href='https://www.amazon.com/Bantustn-African-Journei-Lazar-Pascanovic/dp/B093B4M61M/' target='_blank'>Papirno i elektronsko globalno izdanje, <em>Bantustan: Atlas of an African Journey</em>, može se naručiti odakle god, u bilo kom trenutku.</a>."
lead_short: "Bantustan: Atlas jednog putovanja dostupan je na engleskom."
content:
    - type: "txt"
      html: "<p><em>Bantustan: Atlas jednog putovanja</em> (<em>Bantustan: Atlas of an African Journey</em>) je ilustrovan putopis, roman, atlas i enciklopedija. Osmislili smo ga Lazar Pašćanović, Marko Đedović i ja.<sup id='s1'>1</sup>  U isti mah, <em>Bantustan</em> je udžbenik za samostalno putovanje Afrikom, ilustrovani atlas, zbirka životnih priča, intimna ispovest i spisak malih tajni i sramota. Naizmenično menjajući glasove tri naratora, to je priča o podelama, izolaciji, kontaktu, prijateljstvu i zamišljanju novih i drugačijih kartografija ljudskih odnosa na zajedničkoj planeti.</p>
      <p>Priča prati naše tromesečno putovanje preko Srbije, Bugarske, Turske, Sirije, Jordana, Egipta, Sudana, Kenije, Ugande, Ruande, D. R. Konga, Tanzanije, Zambije i Namibije. Sam projekat putovanja, organizovan 2010. godine, može se tumačiti u kontekstu psihogeografije i eksperimentalne geografije.<sup id='s2'>2</sup> Stopirajući i koristeći digitalne platforme za razmenu gostoprimstva, pokušali smo da se povežemo sa različitim ljudima svih klasa, rasa, uzrasta, identiteta i uverenja. Mnoge od njih upoznali smo zahvaljući filozofiji zajednice koju je negovao rani CouchSurfing. Putovanje je pokušalo da odgovori na pitanje kako fizički i čulno doživeti digitalno globalizovan svet.</p>
      <p>Napisan u 3 naratorska glasa, <em>Bantustan</em> je primer i kolaborativnog književnog projekta.<sup id='s3'>3</sup> Pašćanović, Đedović i ja zajedno smo radili na tekstu nekoliko godina, pretvarajući putopisni blog u međužanrovski eksperiment. Engleski prevod knjige Pašćanović je završio 2021.</p>"
    - type: "img"
      grid_rules: "grid-template-columns: 441fr 1019fr;"
      img_data:
        - file_name: "bantuphoto03.jpg"
          size: "441x675"
          caption: "Promocija domaćeg izdanja. Booksa, Zg, 2015."
        - file_name: "bantuphoto01.jpg"
          size: "1019x675"
          caption: "Lazar Pašćanović, Uroš Krčadinac i A. iz Sahare. Fotografije sa puta, 2010/2013."
    - type: "txt"
      html: "<p>Uz seriju rukom crtanih mapa, infografika i vizuelizacija podataka, svojevrsnih interfejsa za nelinearno čitanje, <em>Bantustan</em> je primer ergodičke i interaktivne književnosti.<sup id='s4'>4</sup> Čitaoci mogu da biraju kako će čitati knjigu: na tradicionalan linearan način ili kartografski, služeći se mapama kao vizuelnim interfejsima za skakanje od priče od priče.</p>
      <p>Sve mape i vizuale crtao sam rukom, digitalno, pomoću tableta za crtanje. Mape predstavljaju složene tapiserije piktograma, ideograma, različitih pisama, grbova, lavirinata, tajnih poruka i drugih skrivenih simbola. Čitaoci su slobodni da ih rastumače i dešifruju. Na ovim crtežima radio sam godinu dana.</p>
      <p>Ukupno, <em>Bantustan</em> sadrži ukupno 32 ilustracije koje idu preko cele stranice, od kojih su 19 mape, kao i 25 manjih vizuala, grafičkih elemenata, piktograma i glifova.</p>"
    - type: "img"
      grid_rules: "grid-template-columns: 56fr 60fr;"
      img_data:
        - file_name: "bantustan-book02.jpg"
          size: "1120x795"
          caption: "Rukom nacrtana interaktivna mapa tanzanijskog poglavlja u <em><a href='https://www.amazon.com/Bantustn-African-Journey-Lazar-Pascanovic/dp/B093B4M61M/' target='_blank'>Bantustanu</a></em>. Uroš Krčadinac, 2021."
        - file_name: "bantustan-book01.jpg"
          size: "1200x795"
          caption: "<em>Bantustan</em>, domaće izdanje. 2015."
    - type: "txt"
      html: "<p>Bantustani<sup id='s5'>5</sup> su bili rezervati za crne Afrikance, koje je uspostavio aparthejdski režim. Takođe nose važnu postjugoslovensku konotaciju.<sup id='s6'>6</sup> Knjiga opisuje mnoge veze između balkanske i afričke istorije i savremenosti.</p>
      <p>Izuzev ovih širih društvenih konotacija, međutim, bantustani se u našoj knjizi pre svega odnose na mehure u kojima svi živimo svoj život. Nas troje, kao autori i protagonisti, ukjučiv i ljude koje srećemo na putu, neprestano pokušavamo da izađemo iz ovih višeslojnih mehura koji nas zarobljavaju – svoga ega, svoje porodice, društvenog kruga, klase, rase, religije, etničke pripadnosti, jezika, državljanstva, itd. – i da uspostavimo kontakt sa ostatkom sveta. Takvi pokušaji često su bolni i katkad katastrofalni, što dovodi do niza sukoba, razočaranja i kriza, ali se do kraja knjige ipak potvrđuje mogućnost i značaj ljudskih veza.</p> 
      <p>Originalno domaće izdanje <em>Bantustana</em> objavili smo 2015. godine,<sup id='s7'>7</sup> kao neprofitni samizdat, uz pomoć <em>crowdfunding</em> kampanje koju je organizovao Klub putnika, regionalno okupljalište za putopisce i samostalne putnike. Ova knjiga dostupna je kao otvoreno i slobodno licencirana i besplatna elektronska knjiga.</p>
      <p>Knjiga je doživela tri izdanja (3000 primeraka) i preko 30 književnih gostovanja širom jugoslovenskog prostora. Između ostalog, bili smo u Beogradu, Zagrebu, Sarajevu, Novom Sadu, Rijeci, Banjaluci, Kragujevcu, Puli, Mostaru, Somboru, Sinju, Konjicu, Trebinju, Pirotu, Varaždinu, Subotici, Čačku, Čakovcu, Osijeku, Istočnom Sarajevu, Babušnici, Opatiji, Vršcu, Makarskoj, Dimitrovgradu, Bačkom Monoštoru, Pazinu i Pančevu."
    - type: "img"
      grid_rules: "grid-template-columns: 846fr 852fr 1702fr;"
      img_data:
        - file_name: "bantu03.jpg"
          size: "846x1200"
          caption: "Rukom nacrtan omaž Piriju Reisu, osmanskom geografu i kartografu. Uroš Krčadinac, 2015."
        - file_name: "bantu04.jpg"
          size: "852x1200"
          caption: "Rukom nacrtana interaktivna mapa poglavlja u <em><a href='https://www.amazon.com/Bantustn-African-Journey-Lazar-Pascanovic/dp/B093B4M61M/' target='_blank'>Bantustanu</a></em>, koje se dešava u masajskom selu u Keniji. Uroš Krčadinac, 2021."
        - file_name: "bantu05.jpg"
          size: "1702x1200"
          caption: "Rukom nacrtana interaktivna mapa ruandskog poglavlja u  <em><a href='https://www.amazon.com/Bantustn-African-Journey-Lazar-Pascanovic/dp/B093B4M61M/' target='_blank'>Bantustanu</a></em>. Uroš Krčadinac, 2021."
    - type: "txt"
      html: "<p>Vasa Pavković, pisac i književni kritičar, napisao je da se <em>Bantustan</em> »čita kao jedna vrsta pikarskog romana, ali i kao uzbudljivo i autentično svedočanstvo o savremenom svetu.«</p>
      <p>Ildiko Erdei, profesorka antropologije na Univerzitetu u Beogradu, nazvala je <em>Bantustan</em> »projektom nenamerne etnografije i eksperimentalne antropologije.«</p>
      <p>Elis Bektaš, pisac i pesnik, nazvao je knjigu »vrhunskom književnošću.« Ova knjiga, napisao je, »istinska je literarna delicija kakve ovdje rijetko imamo priliku kušati. Usudiću se ustvrditi da je <em>Bantustan</em> ne samo putopis, već i jedan novi oblik romana.« <mark>&#9632;</mark></p>"
sidenotes:
    - id: 1
      html: "<p>Englesko izdanje <em>Bantustana</em> je <a href='https://www.amazon.com/Lazar-Pascanovic/e/B0933FH8RS/' target='_blank'>globalno dostupno na Amazonu</a>.</p>
      <p>Domaće izdanje objavljeno je kao otvoreno i slobodno licencirana, besplatna <a href='/download/books/Bantustan.pdf' target='_blank'>elektronska knjiga</a>.</p>
      <p>Zvanične autorske stranice: <a href='https://www.amazon.com/Uros-Krcadinac/e/B093QGR5BS/' target='_blank'>U. Krčadinac</a>, <a href='https://www.amazon.com/Lazar-Pascanovic/e/B0933FH8RS/' target='_blank'>L. Pašćanović</a>, <a href='https://www.amazon.com/Marko-Djedovic/e/B0936V89ZF/' target='_blank'>M. Đedović</a>.</p>"
    - id: 2
      html: "Više o kontekstu <a href='/rad/projekti/category/geography'>eksperimentalne geografije</a>, kojima sam označio nekoliko svojih projekata."
    - id: 3
      html: "<a href='https://en.wikipedia.org/wiki/Collaborative_fiction' target='_blank'>Kolaborativno kreativno pisanje</a> je način kreiranja književnog dela kada grupa autora narativ vodi zajednički."
    - id: 4
      html: "<a href='https://www.articleworld.org/index.php/Ergodic_literature' target='_blank'>Ergodička književnost</a> odnosi se na nelinearne, interaktivne i hiperlinkovane tekstove, koji zahtevaju drugačiju vrstu čitalačkog napora."
    - id: 5
      html: "<p>Istorijski <a href='https://en.wikipedia.org/wiki/Bantustan' target='_blank'>bantustani</a> bili su teritorije, bantu-zemlje, koje je bela aparthejdska administracija Južne Afrike nametnula svojim crnim stanovnicima. Povest rasizma obrađuje se u knjizi na mnogo načina."
    - id: 6
      html: "Primera radi, filozof Rastko Močnik koristi izraz »samonametnuti bantustani« za postjugoslovenske države na Balkanu. <em><a href='http://monumenttotransformation.org/atlas-of-transformation/html/b/balkans/social-change-in-the-balkans-rastko-mocnik.html' target='_blank'>Social change in the Balkans</a></em>, R. Močnik, Eurozine, 2003."
    - id: 7
      html: "<p>Više informacija nalazi se na <a href='/rad/projekti/bantustan-book'>zvaničnoj stranici <em>Bantustana</em> na ovom sajtu</a>.</p><p>Sem toga, 2015. godine, kreirao sam seriju <a href='/rad/projekti/bantustan-dataviz/'>interaktivnih vizuelizacija</a> koje prikazuju čitaoce knjige.</p>"