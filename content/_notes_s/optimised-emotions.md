title: 
    name: "Optimizovane emocije"
    html: "Optimizovane emocije"
    short: Optimizovane emocije
id: optimised-emotions
featured: 3
date: "18/03/2021"
ajsimage: true
ajs: 
    - lib/p5.min.js
    - ext/optimised-emotions.js
gif:
    file_name: "optimised-emotions-main.gif"
main_img_data:
    file_name: "optimised-emotions-main.jpg"
    size: "1000x500"
    caption: "Beograd, 2020"
lead: "Engleska verzija ovog eseja objavljena je u knjizi <em><a href='/rad/projekti/optimised-tactical-poetics/' target='_blank'>Optimizovana poetika</a></em>, zajedničkog projekta <a href='https://monoskop.org/Darija_Medi%C4%87' target='_blank'>Darije Medić</a> i Uroša Krčadinca, u izdanju <a href='https://mi2.hr/en/2021/01/english-darija-medic-uros-krcadinac-tactical-poetics-optimised-poetics' target='_blank'>Multimedijalnog instituta</a>. Esej se bavi novim poetskim strategijama, razvijenih književnim i umetničkim hakovanjem sisteme za digitalni marketing."
lead_short: "Esej iz knjige <em>Optimised Poetics</em>"
content:
    - type: "txt"
      html: "<p class='start-quote'>To je jedna od filozofskih opasnosti široke primene automatskih sistema, to što fiksiraju značenje.<br>
— <span class='quote-author'>Trevor Paglen</span></p>
      <p>Projekat <em>Optimizovane emocije</em> polazi od pitanja: kako se danas koriste reči?<sup id='s1'>1</sup> Naravno, pišemo priče i psujemo, kao što su ljudi oduvek činili, pevamo i imenujemo stvari. Pa ipak, uronjeni u digitalne oblake, osećamo da je <em>nešto</em> drugačije.</p>
      <p>Moja poznanica, spisateljica kratkih priča koja živi u Sjedinjenim državama, ispričala mi je da, kada piše prvenstveno za Internet, za svoje priče pažljivo bira one reči koje su vrednije kao ključne reči za Internet pretragu (<em>search keywords</em>). Primera radi, ako piše o problemima imigracije, strateški će izabrati one reči koje Internet algoritmi dovode u vezu sa temom imigracije. Namera joj je da obezbedi da njena priča bude automatski klasifikovana unutar odgovarajućeg tematskog klastera, kako bi češće izlazila u rezultatima pretrage potencijalnih čitalaca. Drugim rečima, ona kao spisateljica piše istovremeno za ljude <em>i</em> za mašine. Moglo bi se reći da ona svoju prozu optimizuje za pretraživače, da se bavi <em>književnom SEO optimizacijom</em><sup id='s2'>2</sup>.
<p>U svom radu »Lingvistički kapitalizam i algoritamska medijacija«<sup id='s3'>3</sup>, prof. Frederik Kaplan (Frederic Kaplan) objasnio je logiku pretvaranja reči u robu kojom se može trgovati: »Google je nesumljivo prvi ekonomski igrač koji je razumeo da logika lingvističkog kapitalizma ne počiva na ekonomiji pažnje nego na ekonomiji <em>izraza</em>. Za Google, cilj ove nove ekonomske igre nije da zadrži našu pažnju, nego da razvije intimne i održive jezičke odnose sa najvećim mogućim brojem korisnika kako bi kreirao računarske modele jezičkih promena i sistematski posredovao u jezičkom izražavanju.«</p>
    <p>U ovoj ekono-lingvističkoj igri, dakle, reči su puki indeksi roba i usluga. Ekonomski indikatori. Markeri, vektori, formalne taksonomije za mašinsku klasifikaciju. »Treba li da očekujemo nastanak novih dijalekata, poput pidžina ili kreolskog«, pita se Kaplan, »na čiju bi sintaksu i rečnik uticao lingvistički kapacitet mašina i ekonomska vrednost reči?«</p>
    <p>Ako bismo se zapitali koja to institucija najsnažnije određuje i definiše praktičnu upotrebu našeg mnogoimenog<sup id='s4'>4</sup> jezika, došli bismo do zaključka da to nije ni SANU ni HAZU, ni najvažniji univerziteti u Bosni i Hercegovini, Crnoj Gori, Hrvatskoj ili Srbiji, nego – Google.</p>
    <p>Primera ima puno: recimo, kad nam lokalni stručnjaci za digitalni marketing preporučuju da na svojim sajtovima nominativ koristimo češće nego ostale padeže, naročito u naslovima i podnaslovima, čak i kada to nije gramatički ispravno, jer će na taj način naše sajtove algoritmi uspešnije indeksirati. Ili kad kupujemo reči za oglas preko Google Ad sistema, ili kad nas Google Translate pita da li želimo da nam automatski prevede tekst sa srpskog na bosanski – sve su to primeri vlasništva nad lingvističkim i semantičkim bazama podataka kao sredstvom za proizvodnju značenja<sup id='s5'>5</sup>. A to je pre svega pitanje materijalnih kapaciteta za treniranje AI sistema, neuralnih mreža za klasifikaciju, prevođenje i generisanje teksta. Koji lokalni softver može da parira mogućnostima jednog Google Translate?</p>
    <p>Ovakvi novi medijski režimi zazivaju nove poetske i umetničke prakse, a novi dijalekti o kojima Kaplan govori, novi tehnomerkantilistički žargoni, možda nisu u potpunosti lišeni poetske vrednosti. Pip Tornton (Pip Thornton), istraživačica i umetnica iz Edinburga, kreirala je zbirku tekstualnih umetničkih radova<sup id='s6'>6</sup> koji preispituju lingvističku ekonomiju i digitalno-jezičke monopole<sup id='s7'>7</sup>. »Tako što se usresredio na eksploataciju jezika za novac«, kaže Tornton<sup id='s8'>8</sup>, »Google je efektivno dozvolio da novac kontroliše priču i pričanje.«</p>
    <p>Na liniji Torntoninih istraživanja, moj projekat <em>Optimizovane emocije</em> služi se softverskom aplikacijom Google Ad Keyword Planner<sup id='s9'>9</sup>. U pitanju je aplikacija koja korisnicima pomaže da izaberu prave ključne reči za svoje Google oglase (Google Ads). Aplikacija navodi cene ključnih reči koje ste odlučili da upotrebite u oglasu; tako se, putem sistema licitiranja, određuje njegova tržišna vrednost. Cene reči neprestano se menjaju, ali ne drastično: reči povezane sa unosnim industrijama skuplje su od drugih, jer ih ljudi češće guglaju (termin »revizor«, na primer, skuplji je od termina »opančar«). Aplikacija vam nudi i dodatne predloge za ključne reči, predloge za <em>optimizaciju</em> teksta, na osnovu onoga što algoritmi utvrde da vi svojim tekstom prodajete. Čitajući predloge za optimizaciju možete da pogodite šta Google pretpostavlja da zadatim tekstom želite da prodate (jer naravno da prodajete <em>nešto</em>, tome služe reči, zar ne?).</p>
    <p>Keyword Planner namenjen je za marketinške tekstove, oglase i reklame, ali ne postoji zakon koji vam zabranjuje da njegovom algoritmu date bilo koji tekst. Tako sam u planer ključnih reči – i to je suština projekta <em>Optimizovane emocije</em> – umesto teksta oglasa stavio klasike domaće poezije<sup id='s10'>10</sup>. Algoritam je utvrdio novčanu vrednost pesama (kao da su oglasi) i dao predloge za optimizaciju izbora reči (kako bi tekst bio marketinški učinkovitiji). Rezultate sam rekontekstualizovao, štampao i čitao kao novu poeziju.</p>
    <p>Videćete i sami, predlozi za optimizaciju često dolaze u začudno skladnim ritmičkim varijacijama; ponekad se čak rimuju. Sledi nekoliko parova pesama. Svaki par sastoji se od originalne verzije i nove, <em>optimizovane</em> verzije.</p>"
    - type: "img"
      grid_rules: "grid-template-columns: 1fr;"
      img_data:
        - file_name: "emoticons2.jpg"
          size: "1000x280"
          caption: "Matrica tekstualnih emotikona, kombinacija tipografskih simbola kojima se komuniciraju osećanja u digitalnom prostoru. Danas se emotikoni mahom automatski zamenjuju emodžijima, sličicama."
    - type: "txt"
      html: "<div class='optimised-poetry-cont'>
        <div class='ttl1'>
            <section>
                <span class='title'>Sumatra</span><br>
                <span class='author'>(Miloš Crnjanski)</span>
            </section>
        </div>
        <div class='orig'>
            <section>Sad smo bezbrižni, laki i nežni.<br>Pomislimo: kako su tihi, snežni<br>vrhovi Urala.<br>Rastuži li nas kakav bledi lik,<br>što ga izgubismo jedno veče,<br>znamo da, negde, neki potok<br>mesto njega, rumeno teče!<br>Po jedna ljubav, jutro, u tuđini,<br>dušu nam uvija, sve tešnje,<br>beskrajnim mirom plavih mora,<br>iz kojih crvene zrna korala,<br>kao, iz zavičaja, trešnje.<br>Probudimo se noću i smešimo, drago,<br>na Mesec sa zapetim lukom.<br>I milujemo daleka brda<br>i ledene gore, blago, rukom.
            </section>
        </div>
        <div class='ttl2'>
            <section>
                <span class='title'>Sumatra</span><br>
                <span class='author'>(optimizovana)</span>
            </section>
        </div>
        <div class='col1'>
            <section>
                sumatra letovanje cena<br>
                sadnice trešnje cena<br>
                etno restoran zavičaj cenovnik<br>
                zaštita trešnje od bolesti<br> 
                zaštita trešnje od štetočina<br>
                za šta su dobre trešnje<br>
                skidanje muzike besplatno<br>
                parni valjak youtube<br>
                ceca diskografija<br>
                psihodelija<br>
                frenki red voznje<br>
                pop depresija<br>
                bajaga diskografija<br>
                sto si u kavu stavila<br>
                radio bg 202<br>
                jutro će promeniti sve<br>
                kisobran zurka<br>
                putovanje cena<br>
                sastav na engleskom o prijatelju
            </section>
        </div>
        <div class='col2'>
            <section>
                Cost US$0.38<br>
                CTR 6.0%<br>
                Avg. CPC US$0.05<br>
                Avg. Position 1.4<br>
                7 Clicks<br>
                130 Impressions<br>
                <br>sad US$ 0.02<br>
                    smo US$ 0<br>
                    bezbrižni US$ 0<br>
                    laki US$ 0.03<br>
                    i US$ 0.03<br>
                    nežni US$ 0
            </section>
        </div>  
    </div>
    <div class='optimised-poetry-cont'>
        <div class='ttl1'>
            <section>
                <span class='title'>Pjesnici</span><br>
                <span class='author'>(Antun Branko Šimić)</span>
            </section>
        </div>
        <div class='orig'>
            <section>
                Pjesnici su vječno čuđenje u svijetu.<br>Oni idu zemljom i njihove oči<br>velike i nijeme rastu pored stvari.<br>Naslonivši uho na ćutanje što ih okružuje i muči,<br>pjesnici su vječno treptanje u svijetu.<br>
            </section>
        </div>
        <div class='ttl2'>
            <section>
                <span class='title'>Pjesnici</span><br>
                <span class='author'>(optimizovani)</span>
            </section>
        </div>
        <div class='col1'>
            <section>
                čestitke za novu godinu u stihovima<br>
                knjige za čitanje<br>
                citati o životu<br>
                preporuka knjiga<br>
                jednostavna čestitka za vjenčanje<br>
                poezija o životu<br>
                najbolje knjige za čitanje<br>
                ljubavni stihovi za nju<br>
                ljubavni stihovi za njega<br>
                tuzni citati<br>
                ljubavne čestitke za rođendan<br>
                lijepe poruke<br>
                kafka preobrazba<br>
                najljepši ljubavni citati<br>
                dječje pjesmice tekst<br>
                pjesničke slike
            </section>
        </div>
        <div class='col2'>
            <section>
                Cost US$0.37<br>
                CTR 3.7%<br>
                Avg. CPC US$0.09<br>
                Avg. Position 1.1<br>
                4 Clicks<br>
                110 Impressions
            </section>
        </div>  
    </div>
    <div class='optimised-poetry-cont'>
        <div class='ttl1'>
            <section>
                <span class='title'>Velegradska pesma</span><br>
                <span class='author'> (Vasko Popa)</span>
            </section>
        </div>
        <div class='orig'>
            <section>
                Kaže mi onomad moja žena<br>
                Za koju bih sve učinio<br>
                Volela bih da imam<br>
                Jedno malo zeleno drvo<br>
                Da ulicom trči za mnom
            </section>
        </div>
        <div class='ttl2'>
            <section>
                <span class='title'>Velegradska pesma</span><br>
                <span class='author'> (optimizovana)</span>
            </section>
        </div>
        <div class='col1'>
            <section>
            drvo novca cena<br>
            drvo novca nega<br>
            drvo života cvet<br>
            drva za ogrijev<br>
            krasula drvo novca<br>
            magnolija drvo cena<br>
            javor drvo<br>
            grab drvo<br>
            дрво новца<br>
            prozori<br>
            bagrem drvo<br>
            badem drvo<br>
            drvo para<br>
            kiselo drvo<br>
            tisovo drvo<br>
            judino drvo<br>
            pitagorino drvo<br>
            drvo života održavanje<br>
            drvo života verovanje<br>
            drvo zmajeve krvi<br>
            koje drvo posaditi uz kuću<br>
            koje drvo posaditi u dvorištu<br>
            kako oporaviti drvo para<br>
            </section>
        </div>
        <div class='col2'>
            <section>
                Cost US$0.02<br>
                CTR 15.8%<br>
                Avg. CPC US$0.02<br>
                Avg. Position 1<br>
                1 Click<br>
                5 Impressions<br>
            </section>
        </div>  
    </div>
    <div class='optimised-poetry-cont'>
        <div class='ttl1'>
            <section>
                <span class='title'>Mora</span><br>
                <span class='author'> (Abdulah Sidran)</span>
            </section>
        </div>
        <div class='orig'>
            <section>
                Šta to radiš, sine?<br>Sanjam, majko. Sanjam, majko, kako pjevam,<br>a ti me pitaš, u mome snu: šta to činiš, sinko?<br>O čemu, u snu, pjevaš, sine?<br>Pjevam, majko, kako sam imao kuću,<br>a sad nemam kuće. O tome pjevam, majko.<br>Kako sam, majko, imao glas, i jezik svoj imao,<br>a sad ni glasa ni jezika nemam.<br>Glasom, koga nemam, u jeziku, koga nemam,<br>o kući, koju nemam, ja pjevam pjesmu majko.
            </section>
        </div>
        <div class='ttl2'>
            <section>
                <span class='title'>Mora</span><br>
                <span class='author'> (optimizovana)</span>
            </section>
        </div>
        <div class='col1'>
            <section>
            bolesti jezika<br>
            kuće za odmor<br>
            kuće sa bazenom cijene<br>
            upala jezika simptomi<br>
            što je bipolarni poremećaj<br>
            što znače isti brojevi na satu<br>
            što je ljubav<br>
            kuće za prodaju<br>
            niskoenergetske montažne kuće<br>
            gljivice na jeziku<br>
            geografski jezik<br>
            vikendice sa bazenom<br>
            peckanje jezika<br>
            kuće prizemnice<br>
            plikovi na jeziku<br>
            prišt na jeziku<br>
            brazde na jeziku<br>
            drvene kuće cijena<br>
            dlakavi jezik<br>
            drvena kućica<br>
            pa šta<br>
            </section>
        </div>
        <div class='col2'>
            <section>
                Cost US$170<br>
                CTR 2.0%<br>
                Avg. CPC US$0.34<br>
                Avg. Position 0.18<br>
                500 Clicks<br>
                25K Impressions
            </section>
        </div>  
    </div>"
    - type: "img"
      grid_rules: "grid-template-columns: 1fr;"
      img_data:
        - file_name: "emojis.jpg"
          size: "1000x369"
          caption: "(C) NTT Docomo, Inc. Matrica emodžija. Za razliku od tipografskih emotikona, emodžiji su slikovni simboli čiji izgled ne određujemo mi nego IT korporacije."
    - type: "txt"
      html: "<p>Dakle, kako Google tumači našu poeziju?<sup id='s11'>11</sup></p>
    <p>Mika Antić deo je industrije onlajn dejtinga i Tindera, kozmetike i astrologije; Vasko Popa oglašava stolariju i poljoprivredne proizvode; Abdulah Sidran reklamira lingvističke aplikacije; Miloš Crnjanski i Ljubomir Micić rade u turističkoj industriji; Milena Marković deo je sajber-pornografskog tržišta. Među odabranim pesnicima, jedini je Antun Branko Šimić taj čiju poeziju Google povezuje sa bilo čim u klasičnom smislu <em>poetičnim:</em> predlozi za optimizaciju njegovih pesama su, primera radi, »ljubavni stihovi« i »tužni citati«. Ko se usuđuje da kaže da poezija danas nema utilitarnu vrednost? Tržište traži tekstualne klišeje za rođendanske posvete i zdravice na venčanjima.</p>
    <p>Pišući o rokenrolu<sup id='s12'>12</sup>, Dragan Ambrozić problematizovao je generacije koje žele da budu objekti i u stanju su da sebe osete samo u klišejima. U kulturi emodžija i afektivnog računarstva, generativnih tekstova i optimizovanog sadržaja, to je pitanje za sve nas: da li ćemo biti objekti ili subjekti softvera? Hoćemo li razviti senzibilitet prema algoritamskim režimima, hoćemo li moći da ih osetimo i kako ćemo na njih kreativno da odgovorimo? Hoćemo li uopšte biti u stanju da prepoznamo sopstvene emocije ako nisu formulisane kao digitalno opšte mesto? </p>
    <p>Katrin Hejls (Katherine Hayles)<sup id='s13'>13</sup> rekla je da »sami postajemo kodovi koje ukucavamo« (»we become the codes we punch«). Ako razmislimo o transformativnom potencijalu otelovljenja svakodnevnih digitalnih praksi, shvatićemo da poezija nije tek oblik izražavanja. Ona postaje oblik preživljavanja. <mark>&#9632;</mark></p>"
sidenotes:
    - id: 1
      html: "Koncept za <em>Optimizovane emocije</em> osmišljen je 2018. na <a href='/rad/projekti/optimized-poetry/' target='_blank'>Radionici digitalne poezije</a> konferencije Art + Science, o čemu sam govorio i na <a href='https://www.ted.com/talks/uros_krcedinac_buducnost_jezika' target='_blank'>TEDxMokrin</a>. Ideje sam razradio 2020. zajedno sa <a href='https://monoskop.org/Darija_Medi%C4%87' target='_blank'>Darijom Medić</a> u knjigama <a href='/rad/projekti/optimised-tactical-poetics' target='_blank'><em>Optimizovana poetika</em> i <em>Taktička poetika</em></a>, koje je objavio zagrebački <a href='https://mi2.hr' target='_blank'>Multimedijalni institut</a>, u saradnji sa <a href='https://kuda.org/' target='_blank'>Kuda.org</a> iz Novog Sada."
    - id: 2
      html: "<a href='https://en.wikipedia.org/wiki/Search_engine_optimization' target='_blank'>SEO</a> je proces optimizacije jednog vebsajta, uključujući i sadržaj sajta, kako bi se pojavio među prvim rezultatima Internet pretraživača."
    - id: 3
      html: "Kaplan, Frederic (2014) <a href='https://infoscience.epfl.ch/record/200539/files/Kaplan_Representations.pdf' target='_blank'><em>Linguistic Capitalism and Algorithmic Mediation</em></a>. Representations. 127. 57-63. 10.1525/ rep.2014.127.1.57."
    - id: 4
      html: "<a href='https://jezicinacionalizmi.com/deklaracija/' target='_blank'><em>Deklaracija o zajedničkom jeziku</em></a>, Jezici i nacionalizmi, 2016"
    - id: 5
      html: "Apropo društvenog aspekta našeg jezika, preporučujem Budenov esej <a href='http://slobodnifilozofski.com/2017/12/padaj-jezicna-silo-nepravdo-produktivni-paradoks-deklaracije-zajednickom-jeziku.html' target='_blank'><em>Padaj (jezična) silo i nepravdo!</em></a> Slobodni filozofski, 2017"
    - id: 6
      html: "Thornton, Pip (2019) <a href='https://pipthornton.com/2016/06/12/poem-py-a-critique-of-linguistic-capitalism/' target='_blank'><em>{POEM}.PY</em></a>, <em>Wilful Technologies: Rage and Resilience</em>. Arhus Press."
    - id: 7
      html: "Thornton, Pip (2019) <em>Words as Data: The Vulnerability of Language in an Age of Digital Capitalism</em>, Crest Security Review."
    - id: 8
      html: "Thornton, Pip (2018) <a href='https://medium.com/@pip.thornton.2013/politics-poetry-and-google-the-value-of-words-in-an-age-of-linguistic-capitalism-e559bf26c822' target='_blank'><em>Politics, Poetry and Google</em></a>. Medium / Linguistic Geographies."
    - id: 9
      html: "<a href='https://support.google.com/google-ads/answer/6325025?hl=en' target='_blank'>Google Ad Keyword Planner</a>, Google podrška."
    - id: 10
      html: "Kao uvod u digitalne konceptualne poetske prakse, preporučujem: Goldsmith, Kenneth (2011) <a href='https://monoskop.org/media/text/goldsmith_2011_uncreative_writing/' target='_blank'><em>Uncreative Writing: Managing Language in the Digital Age</em></a>, Columbia University Press."
    - id: 11
      html: "Pesnici uključeni u projekat <em>Optimizovane emocije</em> su <a href='https://en.wikipedia.org/wiki/Abdulah_Sidran' target='_blank'>Abdulah Sidran</a>, <a href='https://sites.google.com/site/projectgoethe/Home/milos-crnjanski' target='_blank'>Miloš Crnjanski</a>, <a href='https://sites.google.com/site/projectgoethe/Home/antun-branko-imi' target='_blank'>Antun Branko Šimić</a>, <a href='https://sites.google.com/site/projectgoethe/Home/miroslav-antic' target='_blank'>Miroslav Antić</a>, <a href='https://www.lyrikline.org/en/poems/daj-mi-daj-mi-14060' target='_blank'>Milena Marković</a>, <a href='https://sites.google.com/site/projectgoethe/Home/vasko-popa' target='_blank'>Vasko Popa</a>, <a href='https://en.wikipedia.org/wiki/Ljubomir_Mici%C4%87' target='_blank'>Ljubomir Micić</a> i drugi."
    - id: 12
      html: "Ambrozić, Dragan (2017) <a href='https://www.vreme.com/cms/view.php?id=1513944' target='_blank'><em>Rock’n’roll chick</em></a>. Vreme."
    - id: 13
      html: "Hayles, Katherine (1999) <a href='https://monoskop.org/images/5/50/Hayles_N_Katherine_How_We_Became_Posthuman_Virtual_Bodies_in_Cybernetics_Literature_and_Informatics.pdf' target='_blank'><em>How We Became Posthuman: Virtual Bodies in Cybernetics.</em></a> University of Chicago Press."