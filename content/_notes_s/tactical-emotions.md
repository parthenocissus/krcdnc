title: 
    name: "Taktičke emocije"
    html: "Taktičke emocije"
    short: Taktičke emocije
id: tactical-emotions
featured: 3
date: "01/07/2021"
main_img_data:
    file_name: "tactical-emotions-main.jpg"
    size: "1600x1000"
    caption: "Foto: Ivona Petrov. Beograd, 2021."
lead: "Tretirajući beletristiku i umetničko pisanje kao tehnike koje se mogu koristiti protiv automatskog nadzora (i obrnuto, tretirajući tehnike protiv nadzora kao oblik pisane umetnosti), ovaj esej predlaže nove poetske strategije za algoritamsko i algokratsko društvo. Originalna verzija eseja objavljena je u knjizi <em><a href='/download/research/tactical_poetics_2020.pdf' target='_blank'>Tactical Poetics</a></em>, koju smo napisali <a href='https://monoskop.org/Darija_Medi%C4%87' target='_blank'>Darija Medić</a> i ja (<a href='https://mi2.hr/en/2021/01/english-darija-medic-uros-krcadinac-tactical-poetics-optimised-poetics/' target='_blank'>Multimedijalni institut</a>, 2020)."
lead_short: "Esej iz knjige <em>Tactical Poetics</em>"
content:
    - type: "txt"
      html: "<p>2008. godine, zajedno sa partnerima iz beogradske laboratorije za primenjenu veštačku inteligenciju Good Old AI, započeo sam rad na softverskom projektu u oblasti afektivnog računarstva, oblasti koje povezuje računarske sisteme sa ljudskim emocijama. Projekat se zvao Synesketch.<sup id='s1'>1</sup> U pitanju je softverska biblioteka otvorenog koda za prepoznavanje i generativnu vizuelizaciju emocija u tekstu.<sup id='s2'>2</sup> Inspirisan konceptom sinestezije, Synesketch sam zamislio kao veštačkog sinestetu,<sup id='s3'>3</sup> softver koji mapira tekst na apstraktne animirane vizuale koji predstavljaju osećanja. Projekat je započet u doba pre post-istine, pre globalne krize, kada su afektivne AI tehnologije smatrane relativno nevinim, naročito u zajednicama programera i kreativnih tehnologa.</p>
      <p>Kako Synesketch radi? Ukoliko, primera radi, ukucate »ja sam srećan«, dobićete vizuelni vrtlog čestica jarkih boja; ukoliko ukucate »nisam srećan« ili »srce mi je slomljeno«, dobićete plavičasti okean sačinjen od svetlucavih tačaka.<sup id='s4'>4</sup> Tehnika prepoznavanja emocija u tekstu zasniva se na metodi uočavanja ključnih reči, koja koristi skup heurističkih pravila, leksikon reči baziran na WordNetu, i leksikon emotikona i uobičajenih skraćenica.</p>
      <p>Dvanaest godina kasnije, pak, kada pogledam ovaj projekat, vidim ga kao apstraktni portret data naivnosti. Teško je poreći da je afektivna tehnologija postala još jedno oruđe za digitalnu kontrolu, propagandu, upravljanje masovnim osećanjima i eksploataciju emocionalnog rada.</p>
      <p>Adam Grinfild (Greenfield), na primer, u svojim »Radikalnim tehnologijama«<sup id='s5'>5</sup> piše o japanskoj korporaciji Kejkju, koja meri kvalitet osmeha svojih zaposlenih.<sup id='s6'>6</sup> Kejkjuov softver skenira pokrete očiju radnika, obline usana i bore, i ocenjuje ih na skali od 0 do 100. »Za one sa nižim ocenama«, Grinfild citira članak u časopisu Foreign Policy koji govori o ovom sistemu, »na ekranu će biti prikazani saveti poput ‘Izgledate preozbiljno’ ili ‘Podignite uglove svojih usana’. Radnici će odštampati i nositi sliku svog najboljeg osmeha u pokušaju da ga zapamte.”</p>
      <p>Iako Synesketch nema konkretne veze sa ovakvim algoritmima, nalazi se u istoj kategoriji tehnologija za kvantifikaciju osećanja. Ono što sam smatrao eksperimentom u polju digitalne umetnosti efektivno je postalo političko-ekonomsko oružje. Synesketch, drugim rečima, nije bio samo umetnička spravica, bio je i maleni bojni brod – istovremeno i estetski i taktički objekat. Zato sam, deceniju kasnije, odlučio da mu pristupim upravo na taj način.</p>"
    - type: "img"
      grid_rules: "grid-template-columns: 1fr; margin-bottom: 10px !important;"
      img_data:
        - file_name: "dazzle002.png"
          size: "812x276"
          caption: "Bojni brodovi iz projekta Zasena (Dazzle). Fotografija kamufliranog broda USS West Mahomet, 1918. Izvor: US Naval Historical and Heritage Command, NH 1733."
    - type: "img"
      grid_rules: "grid-template-columns: 49fr 142fr; margin-top: 0 !important;"
      img_data:
        - file_name: "dazzle003.png"
          size: "490x800"
          caption: "Zvanični izvor o mornaričkoj kamuflaži iz 1918."
        - file_name: "dazzle004.png"
          size: "1420x800"
          caption: "Crtež brodova iz projekta Zasena. Izvor: <a href='https://99percentinvisible.org/episode/episode-65-razzle-dazzle/' target='_blank'>Roman Mars</a>, 99% Invisible."
    - type: "txt"
      html: "<p>Postoji intrigantan primer iz tehnološke istorije, koji kombinuje vizuelnu estetiku i vojnu taktiku. Pre Prvog svetskog rata, naime, britanska i američka mornarice počele su da oslikavaju svoje brodove u neobične – i začudno lepe – zebraste oblike. Optičkom varkom, to je bio cilj, trebalo je zbuniti nemačke podmornice opremljene torpedima. Ova pomorsko-maskirna taktika nazvana je Zasena ili <em>Dazzle</em>.<sup id='s7'>7</sup>.</p>
      <p>»Poenta ovakve vrste kamuflaže nije bila u nevidljivosti«, tvrdi pisac i producent Roman Mars.<sup id='s8'>8</sup> »Poenta je bila – smetnja. Šum. Konfuzija. Zbunjivanje.« Umetnici poput Pikasa (Picasso) smatrali su ove brodove estetskim predmetima, čak tvrdeći da su takvu umetničku kamuflažu izmislili kubisti.</p>
      <p>2010. godine, umetnik i programer Adam Harvi (Harvey) pokrenuo je novomedijski umetnički projekat pod nazivom <em>CV Dazzle</em>.<sup id='s9'>9</sup> U pitanju je skup modnih strategija, koje služe tome da vaše lice učinite neprepoznatljivim za AI algoritme koji prepoznaju lica. Harvijeve strategije imaju uzbudljiv vizuelni šmek, uključujući ekscentričnu šminku i frizuru: stil koji je nastao zbog taktike uistinu može biti i estetski relevantan.</p>"
    - type: "img"
      grid_rules: "grid-template-columns: 656fr 1211fr;"
      img_data:
        - file_name: "cv-dazzle2.jpg"
          size: "656x656"
          caption: "Šminka protiv algoritama za prepoznavanje lica, <a href='https://cvdazzle.com/' target='_blank'>CV Dazzle</a>, autor koncepta Adam Harvi (Harvey), 2010-2021."
        - file_name: "cv-dazzle1.jpg"
          size: "1211x656"
          caption: "Šminka protiv algoritama za prepoznavanje lica, <a href='https://cvdazzle.com/' target='_blank'>CV Dazzle</a>, autor koncepta Adam Harvi (Harvey), 2010-2021."
    - type: "txt"
      html: "<p>Ako istu logiku primenimo na tekstualni umesto na vizuelni medij, dobićemo tekstualni izraz u obliku razigrane enkripcije. To je osnovni koncept projekta <em>Tactical Emotions</em><sup id='s10'>10</sup> ponovo uzeti Synesketch i upotrebiti ga u igri savremenih zasena.</p>
      <p>Slično bojnim brodovima projekta Zasena i njihovoj umetničkoj kamuflaži, Taktičkim emocijama nastojimo da namerno zbunimo, zavaramo i zasenimo sisteme za prepoznavanje tekstualnih emocija i softverske alate za analizu sentimenata. Ne samo Synesketch, nego i Python NLTK<sup id='s11'>11</sup> (za engleski) i Inspiratron<sup id='s12'>12</sup> (za naš jezik). To postižemo tako što smišljamo fraze, rečenice, stilove, stihove i fragmente teksta čije emocionalno značenje ovi sistemi ne mogu da rastumače – iako ljudi mogu. Ukoliko, primera radi, ukucate »srećan sam, ali«, Synesketch će prepoznati pozitivnu emociju. Mi, ljudi, međutim, znamo da ovo »ali« menja sve. Otuda koncept Taktički emocija nudi nov način sagledavanja pisane estetike.</p>
      <p>Uzmimo sledeću rečenicu: »besmisleno je voleti«. Da li je ova rečenica izražava nedvosmislenu pozitivnu emociju? Sudeći po izlazu iz sistema Python NLTK, rečenica jeste pozitivna – verovatno zato što afektivna težina reči »voleti« (koja je pozitivna) nadmašuje reč »besmisleno« (koja je negativna). Rečenicu Oskara Daviča, »ljubav je svetionik i spaseni mornari«, Python NLTK vidi kao negativnu. Da li je to otud što iskaz aludira na brodolom? »A working class hero is something to be«, stih Džona Lenona (John Lennon), takođe je prepoznat kao negativan. Sam koncept radničke klase algoritmi vide kao nešto negativno? Ne znam. Ali, ovo znam: banalna statistička vulgarnost algoritama za analizu sentimenata, kada je pročitaju ljudi koji su sačuvali sposobnost čuđenja, pretvara se u finu poetsku ironiju.</p>
      <p>Metafore i alegorije oduvek su bile, makar delimično, oblik strateške enkripcije značenja. Ono što savremeno stanje čini novim jeste račun(ar)ski aspekt savremenog nadzora, kontrole i mašinski posredovane moći. Taktičke emocije su, dakle, pisanje protiv mašine, <em>writing against the machine</em>, rekontekstualizovano kao poezija.</p>
      <p>Moglo bi se reći da poezija – po ovoj samoj definiciji – predstavlja nešto što računari ne mogu da prepoznaju. Na ovaj način poezija postaje digitalna kamuflaža. ↓</p>"
    - type: "img"
      grid_rules: "grid-template-columns: 628fr 948fr 628fr 948fr;"
      img_data:
        - file_name: "tactical-poetics00XB.jpg"
          size: "628x948"
          caption: "<a href='/work/projects/optimised-tactical-poetics/' target='_blank'>Tactical Emotions</a>. Foto: Ivona Petrov, 2021."
        - file_name: "tactical-poetics002B.jpg"
          size: "948x948"
          caption: "<a href='/work/projects/optimised-tactical-poetics/' target='_blank'>Tactical Emotions</a>. Foto: Ivona Petrov, 2021."
        - file_name: "tactical-poetics001B.jpg"
          size: "628x948"
          caption: "<a href='/work/projects/optimised-tactical-poetics/' target='_blank'>Tactical Emotions</a>. Foto: Ivona Petrov, 2021."
        - file_name: "tactical-poetics003B.jpg"
          size: "948x948"
          caption: "<a href='/work/projects/optimised-tactical-poetics/' target='_blank'>Tactical Emotions</a>. Foto: Ivona Petrov, 2021."
    - type: "txt"
      html: "<div class='optimised-poetry-cont tactical tact-margin'>
        <div class='col1'>
            <section class='xbold'>
                Nije do tebe, do mene je.
            </section>
        </div>
        <div class='col2'>
            <section>
                ☜ Python NLTK:<br>pozitivna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                Ti si moja post-istina.
            </section>
        </div>
        <div class='col2'>
            <section>
                ☜ Python NLTK:<br>pozitivna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                Reci mi, kako je to biti<br>
                lepa mladost<br>
                u ružnoj državi?
            </section>
        </div>
        <div class='col2'>
            <section>
                ☜ Inspiratron:<br>pozitivna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                Uzaludno je, draga,<br>
                i besmisleno voleti.
            </section>
        </div>
        <div class='col2'>
            <section>
                ☜ Inspiratron:<br>pozitivna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                So it goes.
            </section>
            <section>
            — Kurt Vonnegut
            </section>
        </div>
        <div class='col2'>
            <section>
                ☜ Synesketch:<br>neutralna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                How wild it was to let it be.
            </section>
            <section>
                — Cheryl Strayed
            </section>
        </div>
        <div class='col2'>
            <section>
                ☜ Synesketch:<br>neutralna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                A working class hero<br>
                is something to be.</span>
            </section>
            <section>
                — John Lennon
            </section>
        </div>
        <div class='col2'>
            <section>
                ☜ Synesketch:<br>negativna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                Well, that escalated quickly.
            </section>
        </div>
        <div class='col2'>
            <section>
                ☜ Python NLTK:<br>neutralna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                Milujući daleka brda i ledene gore,<br>
                blago, rukom.
            </section>
            <section>
                – Miloš Crnjanski
            </section>
        </div>
        <div class='col2'>
            <section>
                ☜ Inspiratron:<br>negativna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                Dok je istorija trajala šta sam ja radio? Prosto volio tebe.
            </section>
            <section>
                – Izet Sarajlić
            </section>
        </div>
        <div class='col2'>
            <section>
                ☜ Inspiratron:<br>negativna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                Kutija olovnih slova, a to nije mnogo... ali je jedino što je čovjek do danas izumio kao oružje u obranu svog ljudskog ponosa.
            </section>
            <section>
                – Miroslav Krleža
            </section>
        </div>
        <div class='col2'>
            <section>
                ☜ Inspiratron:<br>negativna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                Stavi razmak<br> 
                Između dvotačke<br> 
                I zatvorene zagrade,<br> 
                I tvoj tekstualni simbol<br> 
                Tekstualni emotikon<br>
                Poput ovoga : )<br>
                Neće biti pretvoren<br>
                Automatski<br>
                U veštački emodži<br>
                Poput ovoga 🙂
            </section>
        </div>
        <div class='col2'>
            <section>
                ☜ Python NLTK:<br>negativna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                Ljubav je svetionik i spaseni pomorci.
            </section>
            <section>
                – Oskar Davičo
            </section>
        </div>
        <div class='col2'>
            <section>
                ☜ Inspiratron:<br>negativna emocija
            </section>
        </div>  
    </div>
    <div class='optimised-poetry-cont tactical tact-margin'>
        <div class='col1'>
            <section class='xbold'>
                Poezija nije mrtva.
            </section>
        </div>
        <div class='col2'>
            <section>
                ☜ Inspiratron:<br>negativna emocija
            </section>
        </div>  
    </div>"
    - type: "img"
      grid_rules: "grid-template-columns: 1fr 1fr;"
      img_data:
        - file_name: "tactical-poetics005.jpg"
          size: "1600x1060"
          caption: "<a href='/work/projects/optimised-tactical-poetics/' target='_blank'>Tactical Emotions</a>. Foto: Ivona Petrov, 2021."
        - file_name: "tactical-poetics004.jpg"
          size: "1600x1060"
          caption: "<a href='/work/projects/optimised-tactical-poetics/' target='_blank'>Tactical Emotions</a>. Foto: Ivona Petrov, 2021."
    - type: "txt"
      html: "<p>↑ Originalni koncept za Taktičke emocije i Taktičku poetiku osmislio sam 2018. godine za <a href='/rad/projekti/optimized-poetry/' target='_blank'>Radionicu digitalne poezije</a>, organizovanu u okviru konferencije Art + Science u Beogradu. Koncept je predstavljen i na konferenciji <a href='https://www.ted.com/talks/uros_krcedinac_buducnost_jezika' target='_blank'>TEDxMokrin</a>, kao i na nekoliko konferencija i festivala u Atini, Beogradu, Helsinkiju i na Cetinju. U međuvremenu, projekat je prerastao u saradnju sa umetnicom i istraživačicom <a href='https://monoskop.org/Darija_Medi%C4%87' target='_blank'>Darijom Medić</a>, sa kojom sam zajedno napisao dve knjige, <a href='/rad/projekti/optimised-tactical-poetics/' target='_blank'><em>Optimizovana poetika</em> i <em>Taktička poetika</em></a>, u okviru kojih je objavljena i prvobitna verzija ovog eseja (<a href='https://mi2.hr/en/2021/01/english-darija-medic-uros-krcadinac-tactical-poetics-optimised-poetics/' target='_blank'>Multimedijalni institut</a>, 2020). <mark>&#9632;</mark></p>"
sidenotes:
    - id: 1
      html: "<a href='/rad/projekti/synesketch'>Projekat Synesketch</a>, Krcadinac.com"
    - id: 2
      html: "<p>Synesketch vizuali:</p><p><img src='/static/media/notes/tactical-emotions/img/synesketch-example.jpg'></p>"
    - id: 3
      html: "<a href='/download/synesketch/research/2013-Synesketch_An_Open_Source_Library_for_Sentence-based_Emotion_Recognition-Krcadinac_Pasquier_Jovanovic_and_Devedzic.pdf' target='_blank'><em>Synesketch: An Open Source Library for Sentence-Based Emotion Recognition</em></a>, Uroš Krčadinac et al., IEEE Transactions on Affective Computing, 2013."
    - id: 4
      html: "<a href='/download/synesketch/research/2016-Textual_Affect_Communication_and_Evocation_Using_Abstract_Generative_Visuals-Krcadinac_Jovanovic_Devedzic_and_Pasquier.pdf' target='_blank'><em>Textual affect communication and evocation using abstract generative visuals</em></a>, Uroš Krčadinac et al., IEEE Transactions on Human-Machine Systems, 2016.</p>"
    - id: 5
      html: "<a href='https://www.versobooks.com/books/2742-radical-technologies' target='_blank'><em>Radical Technologies: The Design of Everyday Life</em></a>, Adam Greenfield, Verso, 2018."
    - id: 6
      html: "<img src='/static/media/notes/tactical-emotions/img/smilescan3.png'>"
    - id: 7
      html: "<a href='https://chrisbarton.info/books/dazzle.html' target='_blank'><em>Dazzle Ships: World War I and the Art of Confusion</em></a>, Chris Barton, Millbrook Press, 2017."
    - id: 8
      html: "<a href='https://99percentinvisible.org/episode/episode-65-razzle-dazzle/' target='_blank'><em>Razzle Dazzle</em></a>, Roman Mars, 99% Invisible, 2012."
    - id: 9
      html: "<a href='https://cvdazzle.com' target='_blank'><em>CV Dazzle</em></a>, Adam Harvey, 2010-2021."
    - id: 10
      html: "<a href='/work/projects/optimised-tactical-poetics/' target='_blank'><em>Optimized Poetics & Tactical Poetics</em></a>, Uroš Krčadinac & Darija Medić, Multimedia Institute, 2020."
    - id: 11
      html: "<a href='https://www.nltk.org/' target='_blank'><em>NLTK</em></a>, slobodna otvorena Python biblioteka za procesiranje prirodnog jezika (NLP)."
    - id: 12
      html: "<a href='https://www.inspiratron.org/SerbianSentiment.php' target='_blank'><em>Inspiratron</em></a>, analiza sentimenata (Sentiment Analysis) za srpski i srodne jezike."