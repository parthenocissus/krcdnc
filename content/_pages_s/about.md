title: 
    name: About
id: about 
linechart_tooltip: "Vremenska linija svih projekata"
img:
    link: "media/pages/uros-krcadinac-portrait.jpg"
    mask_link: "media/pages/uros-krcadinac-ai-mask.png"
    mask_caption: "Kartografija lica koju je nacrtao<br>algoritam za mašinsko učenje"
    caption: "Foto: Goranka Matić"
quote: "Data umetnost za cilj nema inovaciju, nego lepotu, razumevanje, slobodu i nežnost."
download:
    lead: "Biografije (kratka i duga verzija) i slike (izbor otvoreno licenciranih foto portreta i slika projekata) za medije, festivale, konferencije i druge događaje:"
    label: Preuzmi slike i biografije
    path: "/download-direct/uros-krcadinac-bio-photo.zip"
lead: "<span>Uroš Krčadinac</span> (1984) je digitalni umetnik, doktor informatike, autor i edukator. Njegova transdisciplinarna praksa obuhvata pisanje, programiranje, animaciju i kartografski crtež."

Obuhvatajući digitalnu umetnost, računarske nauke, pisanje, mapiranje i animaciju, njegovi projekti prikazani su na festivalima i konferencijama u Evropi, Aziji i Severnoj Americi. Njegova akademska istraživanja objavljena su u M21 naučnim časopisima poput IEEE Transactions on Affective Computing i IEEE Transaction on Human-Machine Systems. Realizovao je nekoliko samostalnih izložbi (GNT, Beograd; GMK, Zagreb; Drugo more, Rijeka; Manifesto, Sarajevo; GMĐ, Cetinje; Akademija umetnosti, Skoplje). Koautor je jednog infografičkog putopisnog romana, koji je Klub putnika objavio u tri izdanja. 

Svoje umetničke radove izlagao je u salonu kanadskog Univerziteta za umetnost i dizajn Emily Carr, beogradskom Muzeju primenjenih umetnosti, beogradskoj Galeriji nauke i tehnike SANU i pančevačkoj Galeriji savremene umetnosti. O njegovim projektima pisali su Creative Review, Vizkultura i Visual Complexity. Dobio je nagrade institucija poput američke iDMAa, Univerziteta u Beogradu, Beogradske privredne komore, Martovskog festivala i Grada Pančeva.

Kao edukator i javni predavač, osmislio je i održao preko 100 javnih predavanja, tribina i radionica, uključujući tri regionalna TEDx događaja, autorsko predavanje na Digitale Kunst Wien (University of Applied Arts, Beč, Austrija), predavanje o fizičkoj data umetnosti na festivalu re:publika (MOMus, Solun, Grčka), predavanje o generativnim sistemima na School of Interactive Arts and Technology (SFU, Vankuver, Kanada), predavanje o afektivnom računarstvu na South China Normal University (Guangdžou, Kina), predavanje o estetici veštačke inteligencije u beogradskom Muzeju nauke i tehnike, diskusiju o novim medijima u beogradskom Salonu MSU, kao i niz predavanja i radionica o digitalnoj umetnosti, književnosti, kretivnom kodiranju i kulturi putovanja, uključujući one u beogradskom SKCu, zagrebačkoj Booksi i sarajevskom Kriterionu.

Bio je jedan od osnivača Uzroka, studija za dizajn informacija i interakcija (2013–2016). Kao kreativni i digitalni konsultant, sarađivao je sa organizacijama poput United Nations Development Fund, Unicefa, beogradskog Goethe-Instituta, Crte, Care International i Creole Choir of Cuba.  

Doktorirao je informatiku na Univerzitetu u Beogradu.

Radi kao vanredni profesor digitalne umetnosti i računarstva na Fakultetu za medije i komunikacije, Univerzitet Singidunum, Beograd. Gostujući je profesor na Departmanu za nove likovne medije Akademije unetnosti Novi Sad i naučni saradnik Good Old AI laboratorije Univerziteta u Beogradu. <mark>&#9632;</mark>