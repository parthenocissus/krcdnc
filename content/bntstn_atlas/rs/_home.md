title: 
    name: "Početna"
    chapter: "page_type"
identity:
    en: home
    rs: pocetna
lead_alt: "<a href='/bantustan-interactive-atlas/home'>Bantustan Interactive Atlas</a><br>"
desc: "Bantustan Interaktivni Atlas je digitalni tumač za ilustrovane mape koje je Uroš Krčadinac nacrtao za putopisni roman Bantustan: atlas jednog putovanja."
page1:
    txt: "<h5><em>Bantustan Interaktivni Atlas</em> <br>je digitalni tumač za ilustrovane mape koje je Uroš Krčadinac nacrtao za putopisni roman Bantustan: atlas jednog putovanja.</h5>
<h4>➤ Istražite <span class='all-maps-link'>sve mape</span> ili otvorite <span class='random-map-link'>nasumičnu</span>.</h4>"
    txt_alt: "<h5><em>Bantustan Interaktivni Atlas</em> <br>je digitalni tumač za ilustrovane mape koje je <a href='/work/about/' target='_blank'>Uroš Krčadinac</a> nacrtao za putopisni roman <a href='/rad/projekti/bantustan-book/' target='_blank'>Bantustan: atlas jednog putovanja</a>.</h5>"
page2:
    txt: "<h6>2010. Lazar Pašćanović, Marko Đedović i Uroš Krčadinac su 3 meseca putovali Afrikom.</h6>
<p>Bilo je to niskobudžetno stopersko putovanje kroz Srbiju, Bugarsku, Tursku, Siriju, Jordan, Egipat, Sudan, Keniju, Ugandu, Ruandu, Kongo, Tanzaniju, Zambiju i Namibiju.</p>
<p>Promenivši im živote, njihova avantura pretvorila se u dokumentarni, književni i umetnički projekat.</p>
<p><a href='/rad/projekti/bantustan-book/' target='_blank'>Domaće izdanje</a> putopisnog romana Bantustan: atlas jednog putovanja izašlo je 2015. <a href='https://www.bantustanbook.com/' target='_blank'>Englesko izdanje</a> objavili su 2021. Knjige je objavio <a href='https://www.klubputnika.org/o-klub-putnika' target='_blank'>Klub putnika</a>, najveće okupljalište za samostalne putnike i putopisce Balkana.</p>
<p>Kao putopisni roman, rukom ilustrovan atlas, intimna ispovest i zbirka životnih priča, Bantustan je pripovest o podelama, izolaciji, kontaktu i zamišljanju novih kartografija ljudskih odnosa na zajedničkoj planeti.</p>"
image1:
    src: '/media/projects/bantustan-book/img/bantustan-book01.jpg'
page3:
    txt: "<h6>Uz seriju rukom crtanih mapa, infografika, interfejsa i vizuelizacija podataka, Bantustan je primer <a href='https://www.articleworld.org/index.php/Ergodic_literature' target='_blank'>ergodičke interaktivne književnosti</a>.</h6>
<p>Čitaoci mogu da biraju kako će čitati knjigu: na tradicionalan linearan način ili kartografski, služeći se mapama kao vizuelnim interfejsima za skakanje od priče od priče. Sve mape i vizuale Uroš Krčadinac nacrtao je rukom, digitalno, pomoću tableta za crtanje.</p>
<p>Mape predstavljaju složene tapiserije piktograma, ideograma, različitih pisama, grbova, lavirinata, tajnih poruka i skrivenih simbola. Crtanje je trajalo godinu dana.</p>"
page4:
    txt: "<h5>Ovaj interaktivni atlas posvećen je dešifrovanju simbola i priča skrivenih u Uroševim mapama.</h5>"
page5:
    txt: "<h6>Pojam bantustana, sa svojim aparthejdskim značenjem i lokalnim konotacijama, koristimo kao simbol lične i kolektivne odvojenosti i zatvorenosti.</h6>
<p>Bantustani su bili rezervati za crne Afrikance, koje je uspostavio aparthejdski režim u Južnoj Africi. U knjizi, bantustani se odnose na zatvorene mehure u kojima svi živimo svoje živote. Trojica protagonista, kao i ljudi koje susreću na svom putu, neprestano se bore da pobegnu od ovih višeslojnih zatvorenih mehura – ega, porodice, društvenog kruga, klase, rase, vere, etničke pripadnosti, jezika, itd. – i uspostave kontakt sa ostatkom sveta.</p>
<p>Takvi pokušaji su često bolni, a ponekad i sasvim pogubni, dovode do niza sukoba, razočaranja i kriza, ali na kraju potvrđuju mogućnosti i važnost ljudskih veza.</p>"
image2:
    src: '/media/projects/bantustan-book/img/bantustan-book06.jpg'
page6:
    txt: "<h6>Napisan u 3 autorska glasa, Bantustan je primer kolaborativnog književnog projekta.</h6>
<p><a href='https://www.amazon.com/Lazar-Pascanovic/e/B0933FH8RS/' target='_blank'>Lazar Pašćanović</a>, <a href='https://www.amazon.com/Marko-Djedovic/e/B0936V89ZF/' target='_blank'>Marko Đedović</a> i <a href='/rad/bio/' target='_blank'>Uroš Krčadinac</a> zajedno su radili na tekstu nekoliko godina, pretvarajući putopisni blog u međužanrovski eksperiment.</p>
<p>Svako poglavlje sastoji se iz priča označenih sa <b>U</b>, <b>M</b> ili <b>L</b>, što znači da su ih napisali Uroš, Marko ili Lazar. Ukoliko se priča, primera radi, zove <b>1M</b>, to znači da je to prva priča u poglavlju i da ju je napisao Marko.</p>"
page7:
    txt: "<h4 class='last-h4'>Sada možete istražiti <span class='all-maps-link'>sve mape</span>.</h4>
<p>Ili otvorite <span class='random-map-link'>jednu nasumično</span>. Ili počnite od prve mape u knjizi, koja povezuje <a href='/bantustan-interactive-atlas/mapa/balkan-africa'>Balkan i Afriku</a>. Ili, ukoliko knjige volite da čitate otpozadi, počnite od poslednje mape, koja prikazuje obale <a href='/bantustan-interactive-atlas/mapa/namibia'>Atlantskog okeana u Namibiji</a>.</p>
<p><a href='/bantustan-interactive-atlas/printovi'>Grafike i printovi</a> biće spremni nakon beogradske izložbe u aprilu 2022.</p>
<p><br><br><a href='/rad/bio/'>Uroš Krčadinac</a>, 2022.</p>"